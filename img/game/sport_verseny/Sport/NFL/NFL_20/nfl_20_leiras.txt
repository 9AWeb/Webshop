Az amerikai futball már nagyon régóta az EA Sports egyik fő húzóágazata, így idén sem maradunk Madden nélkül - a Madden NFL 20 egy olyan új sztorimóddal érkezik, amiben a saját quarterback (irányító) karakterünk a főiskolából egy NFL csapatba fog kerülni. Persze az NFL széria mindegyik csapata és játékosa képviselteti magát, így az Electronic Artstól a Madden NFL 20 az amerikai futball kedvelőinek kellemes kikapcsolódás lehet, hogy aztán a lehető legtöbb stílusos touchdownnal akár az NFL-kupa is elérhető legyen! 