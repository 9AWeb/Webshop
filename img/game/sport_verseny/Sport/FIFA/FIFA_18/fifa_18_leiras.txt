Gyártó: Electronic Arts
Modell: FIFA 18 (PC)

Leírás:

AA Frostbite™ játékmotor által működtetett EA SPORTS™ FIFA 18 elmossa a határokat a virtuális és a valós világ között, életre keltve számodra a labdarúgás hőseit, csapatait és egyedi légkörét. A franchise történetének legkomolyabb előrelépése a játékmenet terén: a FIFA 18 bevezeti a Real Player Motion technológiát, egy vadonatúj animációs rendszert, mely gyorsabb reakcióidőt és erősebb személyiséget ad a játékosoknak – Cristiano Ronaldo és a többi csúcsjátékos mostantól ugyanúgy mozog, mint az igazi pályán. A játékosvezérlés az új csapatstílusokkal és helyezkedéssel kombinálva kezedbe adja az eszközöket a drámai pillanatokhoz, melyek lángra gyújtják a stadionok hangulatát világszerte. A játék egy világ körüli utazásra is meginvitál: Alex Hunter visszatér számos sztár, köztük Cristiano Ronaldo és más európai futballcsillagok kíséretében. A FIFA Ultimate Team™ FUT ICONS pedig Ronaldo Nazárióval és más futball-legendákkal érkezik a FIFA 18-ba PlayStation 4, Xbox One és PC platformon a játék 2017. szeptember 29-i megjelenésekor.

JÁTÉKMENET ÉS PREZENTÁCIÓ

Frostbite játékmotor
Nagyobb hangsúly az innováción és a valószerűségen, új futballvilágok és mélyebben árnyalt karakterek: a Frostbite összemossa a határt a virtuális és a valós világok között. A karakterek és a pályák leképezésének életszerűségét filmes minőségű árnyékolási és kifedési technikákkal fokozó FIFA 18 a valaha volt leglenyűgözőbb és legéletszerűbb futballszimuláció.

Játékosvezérlés

Real Player Motion technológia: A vadonatúj, forradalmi animációs rendszer pózkivetítéses megfeleltetést használ minden képkockán, hogy a franchise legzökkenőmentesebb és legjobban irányítható játékmenetét tegye lehetővé. Új mozgásfeldolgozó technikák és kockáról kockára ellenőrzött átmenetek gondoskodnak a valódi futballélménnyel egyenértékű játékmenetről. A Real Player Motion technológia valósághűbb mozgást tesz lehetővé a játékosok számára, amivel új szintre emeli a meccsek életszerűségét.
Játékosszemélyiség: Hat új karakter-archetípus és új játékosfeltérképező technológia teszi egyedivé és ruházza fel személyiséggel a pályára lépő játékosokat. Most először: a világ legjobbjainak tényleges mozdulatai, fizikai paraméterei és jellegzetes mozgásformái is helyet kapnak a játékban. Ronaldo legendás sprintjei, Sterling egyedi lefordulásai és Robben jellegzetes karmozdulatai azonnal felismerhetők a FIFA 18-ban.
Finomított cselezés: A FIFA 18-ban abban a tudatban futhatsz neki a hátvédeknek, hogy a legjobbak zsebkendőnyi területen is képesek irányt váltani. Az új cselezési mechanika több kreativitást visz az egy egy elleni felállásokba. Kezeld jobban a labdát, fordulj vele kisebb helyen és robbanj ki vele gyorsabban, mint bármikor azelőtt!
Érzékeny: Kreatív labdakezelési képességek, helyzetfüggő érintések és újragondolt cselezési mechanika biztosít új lehetőségeket a játékosok számára a legszűkebb helyeken is. Válts irányt könnyedén, és érezd, milyen gyorsan reagál játékosod, hogy elkerülje a hátvéd becsúszását!
Kirobbanó: Az autentikus, dinamikusan sebességfüggő animációk életszerűbbé teszik a labda átvételét követő gyors elfutásokat.

Csapatstílusok és helyezkedés

Megújult helyezkedés: Megnövelt mozgásszabadságuk jóvoltából csapattársaid kiismerik a pályát és eszerint cselekszenek; elfutást kísérelnek meg vagy épp visszatérnek posztjukra, hogy következetesen segítsék a támadást. A megújult helyezkedés kiegyensúlyozott feltételeket teremt a pályán, több időt és alkalmat biztosítva a helyzet áttekintésére.
Csapatstílusok: Több együttes autentikus játékstílusa bővíti a jellegzetes taktikák választékát a FIFA 18-ban – az M.I. játékán mostantól azonnal érezhető lesz az élvonalbeli európai klubok adogató vagy a Premier League csapatainak letámadásra épülő stílusa. Érezd a védekező- és támadójáték jellegének változását, valahányszor új klubbal vagy ellenféllel kerülsz szembe!
Dinamikus gyorscserék: Vadonatúj, kontextusalapú csereajánlatok könnyítik a játékos számára a cserék lebonyolítását a meccs szüneteltetése nélkül. Legyen szó kihagyott helyzetről vagy bekapott gólról, azonnal dönthetsz a szükségesnek vélt cseréről anélkül, hogy a menüvel kéne bajlódnod.

Lebilincselő atmoszférák

Regionális atmoszférák: Valósághű megvilágítás, filmes hatású atmoszféraszűrés, egyedi pályán kívüli események, autentikus közvetítés a La Liga és MLS meccseihez, szemét a pályán, klub- és stadionspecifikus molinók, adaptív kommentárok és pályaminőség-változások garantálják a valaha volt legéletszerűbb futballélményt aFIFA 18-ban.
Nagy felbontású, dinamikus közönség: Vadonatúj, egyéni reakciók és továbbfejlesztett regionális kórusok teszik még tapinthatóbbá a szurkolói energiákat. Kibontakozó támadásaidat növekvő hangerejű, autentikus szurkolói kórus, a gólokat valódi extázis kíséri, a gólöröm alatt pedig még interakcióba is léphetsz szurkolóiddal.

Drámai pillanatok

Csodagólok: Új nekibuzduló és befejező animációk teszik zökkenőmentesebbé a lövést és a fejelést, az eddigieknél drámaibb gólokat téve lehetővé. A játékosszemélyiség-rendszer jóvoltából a meccsek hősei kimagaslanak a mezőnyből, és annál gyakrabban találnak a kapuba, minél nagyobb a tét.
Új keresztlabda-irányítás: A vadonatúj irányítás növeli a lehetőségek számát a labda tizenhatoson belülre juttatásától a helyzetteremtő visszajátszásig. Pontos bejátszás, beívelés és becsavarás növeli a keresztlabdák változatosságát, de a fogadó csatár is precízen megválasztható.

THE JOURNEY: HUNTER RETURNS

A játék világ körüli utazásra invitál: Alex Hunter visszatér számos csúcskategóriás futball-tehetség, köztük Ronaldo és más európai sztárok kíséretében. Lélegzetelállítóan sikerült első Premier League szezonjával Hunter sikeresen felhívta magára a világ legjobb klubjainak figyelmét, és most válogathat a lehetőségek közt. Úgy érzi, készen áll megtenni a következő lépést, jövője fényes, mindenki róla beszél... de a futball világában sem mindig érvényesül a fair play.

Járd be a futball világát: Nyári kiruccanás Brazíliába, idény előtti túra Los Angelesbe: Alex Hunter világ körüli utazása során megtapasztalja a futballvilág sokszínűségét.

Nagyobb tétre menő játék: Fejezetalapú, rövid távú célokra épülő játékmenet fokozza a tétet Alex Hunter bimbózó karrierjének második idénye során.

Sztárokat felvonultató szereplőgárda: Cristiano Ronaldo vezeti a nemzetközi futballsztárok erősítette szereplőgárdát, mely minden tekintetben méltó egy kasszasiker folytatásához.

Nyomatékos döntések: A játékosok nagyobb és nehezebb döntésekkel szembesülnek, melyek hosszú távú következményei a történetet is megváltoztatják. Alakítsd tetszésed szerint a Journey történetét Alex Hunter karrierjét meghatározó döntéseiddel, és formáld kedvedre kapcsolatait a pályán és azon kívül is!

A te Alex Huntered: Szabd testre Alex Hunter megjelenését frizurája, tetkói és öltözéke kiválasztásával számos opció közül! Azt is eldöntheted, melyik legyen Alex erősebb lába, hogy jobban passzoljon játékstílusodhoz.

Helyi többszemélyes mód: Játszd végig a Journey történetét többedmagaddal helyi többszemélyes módban, és osztozz a meccsek izgalmán barátaiddal!

Új játszható karakterek: A játékosok az új játszható karakterek jóvoltából azoknak a különálló, rövid történeteknek a hőseivé is válhatnak, akikkel Alex utazás során találkozik.
