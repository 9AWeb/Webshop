Gyártó: Electronic Arts
Modell: FIFA 22 (PC)

Leírás:

Az FIFA 22 most még közelebb hozza a játékot az igazi focihoz a játékmenet átfogó változtatásaival és az új idény minden játékmódra kiterjedő újításaival. A FIFA 22 játékmenet-újdonságaival magabiztosabban mozoghatsz a kapufák között az új fejlesztésekkel, amelyekkel a játék legfontosabb posztja, a kapus most még összeszedettebb lesz.

Emellett új labdafizika, a játék leggyorsabb játékosainak iramát jobban modellező kirobbanó sprint, és a csapatod irányítását a kezedbe adó új támadó taktikák várnak. A karriermódban megélheted futballálmaidat, amint megalapítod és dicsőségre vezeted a játék legújabb klubját.

A VOLTA FOOTBALL átalakított kispályás játékmenettel, valamint új játékmódokkal és fejlődéssel jutalmazza elkötelezettségedet. Állítsd össze a csapatod a Pro Clubs (Profi klubok) módban a továbbfejlesztett csapat-testreszabással és a megújult fejlődésrendszerrel, amellyel irányíthatod virtuális profi játékosod fejlődését, és most a futball világának legemlékezetesebb játékosait is viszontláthatod a FUT hőseiként a FIFA Ultimate Team™ csapatában, ahol a megújult versenyrendszerrel próbára teheted képességeidet a többi játékos ellen.

Akárhogy játszol is, egy páratlanul hiteles játék vár a több mint 17 000 játékossal, 700 csapattal és 30 ligával, köztük az UEFA Bajnokok Ligájával, a CONMEBOL Libertadores Kupával és a vadonatúj UEFA Európa Konferencia Ligával – mindez csak a FIFA 22-ben.

Új kapusrendszer

A vadonatúj kapusrendszer az intelligencia egy új szintjére emeli az utolsó védelmi vonalat, és megbízhatóbb védést és intelligensebb döntéseket tesz lehetővé a kapufák közt. A FIFA 22-ben a kapus helyezkedőprofilja a játékban feltűnő különböző kapusok játékstílusát másolja – bemutatva a világklasszis kapusok villámgyors reflexeit.

Valósághű labdafizika

A FIFA 22 importált valós adatai a játék labdafizikáját a valósághűség egy új szintjére emelik. A finomhangolt paraméterek, például a sebesség, a csavarás, a légellenállás, a léghuzat, a talajsúrlódás és a gördülő ellenállás révén minden érintés, levétel, lövés, röpte, passz és csel úgy néz majd ki, mozog és repül, akár egy igazi labdával.

Kirobbanó sprint

Az egy-egy elleni helyzetek dinamikáját megváltoztató új játékmenet-mechanikával, a kirobbanó sprinttel jobban irányíthatod a gyorsulást a cselezések és a védekezés folyamán. Csalogasd közelebb a védőt, majd válaszd meg a megfelelő pillanatot a kitörésre, amikor teljes sebességgel igyekszel eltávolodni tőle, és csapatodat támadásra indítani.

Új támadótaktikák

Az új támadótaktikákkal jobban szabályozhatod, hogyan játszik a csapatod. Állítsd fel a csapatot különböző stílusokban a pálya mindkét felén: tartsd a labdát a térfeleden, majd robbanj akcióba hirtelen az ellenfélén, játssz zónáról zónára, vagy dolgozd ki a saját, egyedi felállásodat.

Karriermód

Éld meg futballálmaidat a FIFA 22 karriermódjában, ahogy megalapítod a klubot és a selejtezőktől a világhírnévre vezeted őket, az átdolgozott játékoskarrier-mechanizmusokkal pedig gazdagabban élheted át profi játékosod fejlődését és eredményeit a játék folyamán.

VOLTA FOOTBALL

A VOLTA FOOTBALL most még stílusosabb a pálya minden szegletében, ahogy újféle módokon fejezheted ki stílusodat és kapcsolódhatsz csapatodhoz az utcai dühöngőkben világszerte.

Fifa ultimate team

Építsd fel álomcsapatod, és versenyezz a FIFA legnépszerűbb játékmódjában – több ezer toborozható játékosjelölttel, valamint a klub testre szabásának megszámlálhatatlan módjával. Akár egyedül szeretnél játszani a Squad Battles módban, akár másokkal a FUT Co-Op kooperatív módban, akár online a Division Rivals módban vagy a FUT Champions legjobbjai ellen, a FIFA Ultimate Team™ (FUT) összeköt a futball világával az egész idényben a valós világból vett tartalmak egész sorával, beleértve az UEFA Bajnokok Ligáját, az UEFA Európa Ligát és a CONMEBOL Libertadores Kupát.

A FIFA 22 Ultimate Team megújult Division Rivals és FUT Champions módjában most máshogy versenyezhetsz, és egy kicsit hozzáférhetőbben mérheted össze képességeid és előrehaladásod más játékosokkal, a testre szabás új mélységeivel még inkább a magadra szabhatod klubod stílusát a pályán és a pálya mellett egyaránt, továbbá várnak az új FUT Heroes hősei, ahogy a futball világának legkedveltebb játékosai most visszatérnek a pályára.

FUT Heroes

Ünnepeld a foci világának leghíresebb játékosait a FUT Heroes hőseivel, az azokat a feledhetetlen pillanatokat bemutató új játékoskártyákkal, amelyek a rajongók kedvenceivé tették őket. Robbie Keane, ahogy magasba emeli a 2008-as Liga-kupát, Diego Milito, ahogy a 2010-es UEFA Bajnokok Ligája-döntőben triplázik az Interrel, vagy Mario Gomez, ahogy a 2007-es Bundesliga-bajnoki meccsen belövi a győztes gólt – a FUT Heroes új csapat-összeállítási lehetőségeket kínál, miközben érezheted a kémiát az egyes ligákban, és újraélheted a nosztalgikus pillanatokat, amelyekkel a játékosok kiérdemelték a helyüket a FUT 22 Heroes csapatában.

Profi klubok

Az új testre szabási lehetőségekkel klubod kitűnhet a lelátón és a pályán egyaránt, az új játékosfejlődési rendszerrel magad irányíthatod virtuális profi játékosod fejlődését, az optimális közösségi játékélménnyel pedig minden eddiginél könnyebben találsz meccseket – ideje hát összeállítani a csapatot az új Pro Clubs-idényre.

Páratlan hitelesség

Tapasztald meg a FIFA 22 páratlan hitelességét a futball világának legnagyobb sztárjaival és csapataival a világ játékának lehető legélethűbb megjelenésében. Játssz több mint 17 000 játékossal és 700 csapattal több mint 90 stadionban és 30 ligában – a FIFA 22 az egyetlen hely, ahol játszhatsz a legendás UEFA Bajnokok Ligája, az UEFA Európa Liga, a vadonatúj UEFA Európa Konferencia Liga, a CONMEBOL Libertadores Kupa, a CONMEBOL Sudamericana Kupa, a Premier League, a Bundesliga és a LaLiga Santander mérkőzésein egyaránt.

Női virtuális profik

Most először létrehozhatsz női virtuális profikat vagy mesterséges intelligencia csapattársakat a profi klubban, és viheted őket a pályára a FIFA 22 vegyes 11v11-es meccsein.

Új játékosfejlődési rendszer

Vedd kézbe a virtuális profid fejlődésének irányítását az új növekedési rendszerrel. Szerezz TP-t a meccseken nyújtott teljesítményed alapján, hogy növeld virtuális profid szintjét, és szerezz képességpontokat, amelyeket a tulajdonságok növelésére vagy vadonatúj archetípusokra költhetsz – és oldj fel játékmenet-előnyöket, miközben kombinálhatsz, hogy megtaláld a tökéletes játékstílusodat.
